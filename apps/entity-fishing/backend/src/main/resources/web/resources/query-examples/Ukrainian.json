{
  "text": "Німецька марка — колишня валюта Німеччини. Її запровадили 1948 року на території Західної Німеччини. Назва «німецька марка» для нової валюти Тризонії походить від традиційної німецької грошової одиниці — марки. 1990 року марка стала грошовою одиницею возз'єднаної Німеччини. Дорівнювала 100 пфенігів (нім. Pfennig, скорочено: pf). В обігу перебували монети номіналом 1, 2, 5, 10, 50 пфенігів і 1, 2, 5 марок та банкноти в 5, 10, 20, 50, 100, 200, 500 і 1000 марок. Центральний банк — Німецький Бундесбанк. Завдяки, зокрема, суворій монетарній політиці Бундесбанку, німецька марка за час свого існування мала особливо «твердий» обмінний курс щодо інших валют і була другою за популярністю резервною валютою у світі. З 1 січня 2002 року в Німеччині запроваджено євро. Обмін на нову валюту проводили за курсом 1,95583 марки за один євро. ",
  "shortText": "",
  "termVector": [],
  "language": {
    "lang": "uk"
  },
  "entities": [],
  "mentions": ["ner", "wikipedia"],
  "nbest": false,
  "sentence": false,
  "minSelectorScore": 0.3
}
